<html lang="en">
<head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>Bangla Recipe</title>

    <!-- Bootstrap -->
    <link href="../css/bootstrap.min.css" rel="stylesheet">
    <link href="custom_style.css" rel="stylesheet">

    <!-- HTML5 Shim and Respond.js IE8 support of HTML5 elements and media queries -->
    <!-- WARNING: Respond.js doesn't work if you view the page via file:// -->
    <!--[if lt IE 9]>
    <script src="https://oss.maxcdn.com/libs/html5shiv/3.7.0/html5shiv.js"></script>
    <script src="https://oss.maxcdn.com/libs/respond.js/1.4.2/respond.min.js"></script>
    <![endif]-->


</head>
<body>

<div class="rows">
    <div class="col-md-12 hhh">
        <div class="header">
            <hr class="hr"/>
            নবজাতকের খাওয়া-দাওয়া
            <hr class="hr2"/>
        </div>
    </div>
</div>

<div class="rows" id="jbg">
    <div class="col-md-12">
        <br>

        মা হবার অনুভূতি কোন কিছু দিয়েই বর্ণনা করা সম্ভব নয়। আর মা হবার অনুভূতি যদি হয় প্রথমবারের
        মতন তাহলে তা কেমন হবে তা আর বলার অপেক্ষা রাখেনা, সন্তানকে বুকে জড়িয়ে নিলে যেন বিশ্বজয়ের
        স্বাদ লাভ করা যায়।
        <br> <br>
        কিন্তু এই মধুর অনুভুতির পাশাপাশি আসে বিশাল এক দায়িত্বও। নবজাতককে সঠিকভাবে দেখভাল করার
        দায়িত্ব যেটা সম্পর্কে নতুন বাবা মায়ের ধারনা অনেকটাই কম থাকে। তাও বা যা থাকে সেটা হয়তো
        পরিবারের বয়স্ক সদস্যদের কাছ থেকে শেখা। এসব শিক্ষা বাচ্চা পালন করতে অনেক ক্ষেত্রে কাজে দিলেও
        কিছু কিছু ক্ষেত্রে আবার বাচ্চার জন্যই হানিকারক হইয়ে উঠতে পারে। কেননা যুগের সাথে মিলিয়ে
        পরিবর্তন এসেছে জীবনযাত্রায়, পুরানো অনেক কিছুই এখন অচল। ফলে পরিবারের নানা সদস্যের নানা মতের
        কারনে বিভ্রান্ত হয়ে যেতে পারেন বাবা-মা সন্তানের যত্নের ব্যাপারে। নবজাতকের সঠিকভাবে যত্ন
        নিতে চাচ্ছেন এমন সব নতুন অভিভাবকদের জন্যই আমাদের এই আয়োজন। আজকের বিষয় নতুন নবজাতকের খাওয়া
        দাওয়া প্রসঙ্গে।
        <br> <br>
        নবজাতকের খাবারঃ<br> <br>
        নবজাতকরা সাধারনত ৬ মাস বয়স পর্যন্ত বুকের দুধটাই খাবে। তবে জন্মের পরপর মায়ের বুকে যে শাল
        দুধ থাকে তা বাচ্চাকে খেতে দিতে হবে যত দ্রুত সম্ভব। এই শাল দুধ বাচ্চার জন্য খুবই উপকারী। শাল
        দুধ শেষ হবার পরে নবজাতককে মায়ের বুকের সাধারন দুধ খেতে দিতে হবে।
        <br> <br>
        নবজাতকের খাবারের নির্দিষ্ট কোন নিয়ম নেই। তারা আমাদের মত নিয়ম করে ৩ বেলা খাবেনা। তাদের যখন
        ক্ষুধা লাগবে তারা তখনই খেতে চাইবে। তাই মাকে বাচ্চার খাবারের দিকে ভাল করে খেয়াল রাখতে হবে।
        যখনই খেতে চাইবে তখনই খেতে দিতে হবে। জন্মের পরপর বাচ্চারা দিন-রাত সব সময়ে বুকের দুধ খেতে
        চাইবে। যেহেতু গর্ভকালীন সময়ে তার জন্য রাত বা দিন বলে কিছু ছিলনা তাই জন্মের পরপর গর্ভের চক্র
        অনুযায়ী সে চলবে কিছুদিন। তবে ধীরে ধীরে এই অভ্যাস পরিবর্তন হয়ে আসবে নবজাতক বেড়ে উঠার সাথে
        সাথে।
        <br> <br>
        মায়ের বুকের দুধ বাচ্চা পর্যাপ্ত পরিমানে না পেলে সেক্ষেত্রে ডাক্তারের পরামর্শ মোতাবেক
        বাচ্চাকে কোন ফর্মুলা দুধ খাওয়ানো যেতে পারে। তবে ফর্মুলার পাশাপাশি যত অল্পই হোক না কেন
        মায়ের বুকের দুধ দিতে হবে।
        <br> <br>
        নবজাতকের ক্ষুধা লাগলেই সে কাঁদতে শুরু করবে। এমনটাই নিয়ম বলে ধরা হয়। তবে অনেক সময় পর্যাপ্ত
        খাবার না পাবার জন্যও নবজাতক কাঁদতে পারে। বাচ্চা ঠিক মত খাবার পাচ্ছে কি না তা জানার জন্য
        খেয়াল রাখবেন যে সে দিনে ৪ থেকে ৬ টি ডায়পার নষ্ট করে কি না। সেই সাথে সে যখন জেগে যাবে তখন
        কেঁদে বা শব্দ করে আপনার দৃষ্টি আকর্ষণ করার চেষ্টা করে কিনা। এছাড়াও দেখতে হবে বাচ্চার ওজন
        বৃদ্ধি ঠিক মত হচ্ছে কি না। এসবকিছু আপনার নবজাতকের মাঝে দেখা গেলে বুঝতে হবে আপনার সন্তান
        ঠিকমত খেতে পাচ্ছে। বাচ্চার খাবার নিয়ে অযথা চিন্তা করতে যাবেন না।
        <br> <br>
        অনেকেই নবজাতকের মুখে জন্মের পরপর মধু বা চিনির রস দেন। ভুলেও এই কাজটি করতে যাবেন না। মধুতে
        এমন কিছু উপাদান আছে যা নবজাতকের ক্ষতি করতে পারে। মনে রাখবেন বাচ্চার জন্য শুধুমাত্র মায়ের
        বুকের দুধটাই যথেষ্ট। এমনকি প্রথম ৬ মাস বাচ্চাকে পানি পান করানোর দরকারও নেই। বাচ্চা তার
        প্রয়োজনীয় সব পুষ্টি মার বুকের দুধ থেকেই পেয়ে যায়। তবে মায়ের কোনও শারীরিক সমস্যা হলে বা
        বাচ্চা পর্যাপ্ত পরিমান দুধ না পেলে সেক্ষেত্রে প্যাকেটের দুধ দিতে হবে। তবে গরুর দুধ একদম
        দেয়া যাবেনা। কারন গরুর দুধ সহ্য করার মত ক্ষমতা নবজাতকের থাকেনা। তাই সে দিকটাতেও নজর দিন।


        <br>
    </div>
</div>


<!-- jQuery (necessary for Bootstrap's JavaScript plugins) -->
<script src="https://ajax.googleapis.com/ajax/libs/jquery/1.11.0/jquery.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body>
</html>